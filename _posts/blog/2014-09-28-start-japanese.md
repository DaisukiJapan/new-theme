---
layout: post
title: "อยากเรียนภาษาญี่ปุ่น ต้องเริ่มจากอะไร"
author: Mim
---

"อยากเรียนภาษาญี่ปุ่น ต้องเริ่มจากอะไร"

เป็นคำถามที่หลายๆคนถามตัวเอง เมื่อต้องการเริ่มต้นเรียนภาษาญี่ปุ่นด้วยตัวเอง สิ่งสำคัญเลยก็คือ **ความมุ่งมั่นและตั้งใจ** ไม่ว่าเราจะเริ่มทำอะไรนั้น ความตั้งใจนั้นเป็นสิ่งที่สำคัญค่ะ ยิ่งเป็นการศึกษาด้วยตัวเองแล้ว ต้องยิ่งตั้งใจมากยิ่งขึ้นกว่าเดิม

มิ้มเองก็เป็นคนหนึ่งที่เรียนภาษาญี่ปุ่นตัวเองค่ะ ด้วยการที่ตัวเองมีความชอบเกี่ยวกับญี่ปุ่นเป็นทุนเดิมอยู่แล้ว ความรู้ภาษาญี่ปุ่นที่ได้มาส่วนใหญ่ไม่ได้มาจากการอ่านหนังสือเพียงอย่างเดียว 


ส่วนใหญ่แล้วจะเป็นการเรียนรู้จากสิ่งที่ตัวเองชอบค่ะ เช่น 


การฟังเพลง เวลาเราฟังเพลงภาษาเกาหลี, ญี่ปุ่น หรือจีน บางทีเราก็ไม่รู้ว่ามันแปลว่าอะไร แต่ก็ยังร้องตามได้ใช่มั้ยละคะ? มิ้มก็เป็นแบบนั้นเลยค่ะ แต่อย่างน้อยเราก็ยังได้ยินผ่านหู และสามารถจดจำคำคำนั้นได้โดยอัตโนมัติ 

การดูละคร ดูอนิเมะ ดูรายการวาไรตี้ วิธีนี้ทำให้เราได้เรียนรู้การสนทนาและรูปประโยคที่ใช้พูดกันในชีวิประจำวันค่ะ นอกจากนี้ยังได้รับความบันเทิงจากการรับชมอีกด้วย อ่านซับไปดูไป ประโยคหรือวลีไหนที่เราได้ยินบ่อยๆ ก็จะทำให้เราจำได้เองค่ะ

การคุยกับเพื่อน ฝึกพูดหรือพิมพ์ในห้องChat เดี๋ยวนี้เราสามารถคุยกับคนที่อยู่คนละซีกโลกได้ง่ายๆผ่านทาง social networks ต่างๆ ลองหาเพื่อนชาวญี่ปุ่น แล้วลองสนทนากับเค้าดูนะคะ เป็นการสร้างเพื่อนใหม่ไปในตัวด้วยค่ะ


ลองเริ่มจากเรื่องที่เราสนใจ หาแรงบันดาลใจต่างๆมาช่วยให้่เราตั้งใจเรียนมากขึ้น 
จะยิ่งทำให้เราสนุกและอยากจะเรียนได้มากขึ้นค่ะ



###ข้อดีของการเรียนด้วยตัวเองคือ 
อย่างแรกเลยคือ **"ประหยัด"** เราสามารถศึกษาได้ง่ายๆจากอินเตอร์เน็ท 



###ข้อเสียของการเรียนด้วยตัวเองคือ
เวลาสงสัยอะไรแล้วหาคำตอบไม่ได้ จะหาคนถามก็ยากหน่อยค่ะ เพราะไม่ได้เรียนกับอาจารย์หรือเรียนกันเป็นกลุ่ม


###สรุปว่า วิธีการเริ่มต้นเรียนภาษาญี่ปุ่นด้วยตัวเอง คือ...
1. ต้องมีความตั้งใจ 
2. การท่องศัพท์+ไวยากรณ์ ยิ่งเรารู้คำศัพท์มาก เราก็จะยิ่งเข้าใจได้มากขึ้น
3. ขยันฝึกฝนเยอะๆ ทั้งการฟัง พูด อ่าน เขียน



สุดท้ายนี้ อยากจะฝากไว้ว่า การจะเรียนรู้ได้ดีนั้นต้องอาศัยความขยันและฝึกฝนบ่อยๆ โดยเฉพาะการเรียนด้านภาษา  อีกอย่างคือ จากประสบการณ์.. คนที่สนใจเรื่องอื่นเกี่ยวกับญี่ปุ่นนอกเหนือจากการเรียนแต่ภาษาญี่ปุ่นเพียงอย่างเดียว  จะมีแนวโน้มที่จะพัฒนาทักษะด้านภาษาไปเหนือกว่ามากค่ะ :)